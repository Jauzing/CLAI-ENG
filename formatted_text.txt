C.6 Egendom i bil
Gäller endast för företagsägd personbil eller lätt lastbil.
Allriskförsäkring egendom
Var försäkringen gäller
Allriskförsäkringen gäller för egendom förvarad i fordonet, på tillhörande släp samt på den
plats där arbete pågår.Försäkringen gäller enbart i Norden.
Vad försäkringen gäller för
• Egendom som tillhör eller hyrs av dig och som är avsedda att användas i firmans verksamhet
• Kunders egendom som omhändertagits av dig.
• Arbetstagarens egendom.
Vad du får ersättning för
Det här Men inte det här
Skada på egendom som orsakas av plötslig och
oförutsedd händelse.
• Skada på grund av:
- Tillgrepp, rån eller försök till sådant brott, som
utförts av någon som tillhör ditt hushåll eller den
huvudsakliga brukaren till exempel en företagsägd förmånsbil.
- Olovligt brukande, förskingring, olovligt
förfogande eller bedrägeri.
• Pengar och värdehandlingar
• Mobiltelefon, ej fast monterad ljud-och bildutrustning, samt tillbehör till ljud- och bildutrustningen som kan användas utanför fordonet
exempelvis cd- och dvd-skivor.
Säkerhetsföreskrift
• Egendomen ska tas omhand på ett efter omständigheterna tillfredsställande sätt så att
den inte stjäls, går förlorad eller skadas.
• När egendom förvars eller lämnas i fordonet ska det vara låst, om fordonets lastutrymme
består av skåp ska detta vara låst. Förvaras egendom i släp ska släpet ska vara låst med lås
som är godkänt av SSF, Stöldskyddsföreningen.
• Bilen ska alltid låsas när du lämnar den. Nycklarna ska förvaras på ett säkert sätt och inte i
närheten av bilen. Det gäller även när du lastar i eller ur fordonet.
• Egendom som förvaras på öppet flak eller flak täckt med kapell ska hållas under uppsikt.
• Egendomen ska under arbetstid då arbete utförs på platsen, hållas under uppsikt.
• Utanför arbetstid, eller då egendomen mer varaktigt lämnas utan uppsikt på den plats där
arbetet utförts, ska egendomen förvaras i låst utrymme såsom byggnad, bod, lokal eller
motsvarande låsbart utrymme.
Om säkerhetsföreskrifter inte följs
Ersättningen minskas eller helt utebli. Regler om nedsättning av ersättning finns i avsnitt
G.4 Begränsningar av vårt ansvar.
Högsta ersättningsbelopp
• Det högsta ersättningsbelopp som avser försäkringstagarens egendom är ett prisbasbelopp.
• Det högsta ersättningsbelopp som avser kunders och arbetstagares egendom är
ett prisbasbelopp.
Anmärkning: Om en skada omfattar såväl försäkringstagarens egendom som kunders och/
eller arbetstagares egendom är det högsta belopp som kan betalas två prisbasbelopp.
Självrisk
Självrisken är 20 % av prisbasbeloppet.
Vid stöld av hela fordonet, om fordonet var utrustat med spårsändare, är självrisken vid
skada enligt detta moment 5 % av prisbasbeloppet.